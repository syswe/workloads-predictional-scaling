# Yazar Rehberi

MÜHENDİSLİK-MİMARLIK FAKÜLTESİ DERGİSİ YAZIM ESASLARI

Kapak Sayfası: Eserin başlığının ilk harfi büyük ve diğerleri küçük harflerle sayfaya ortalı olarak yazılmalı, başlık metne uygun, kısa ve açık olmalıdır. Başlığın altına, eserin yazar ya da yazarlarının adı - soyadı ve ORCID numaraları ile posta ve e-posta adresleri yazılmalıdır. Taslak forma, Kapak Sayfası bağlantısına tıklayarak ulaşabilirsiniz.

Makale Metni: Eserler "Makale Hazırlama" bölümünde verilen detaylar göz önünü alınarak hazırlanmalıdır. Makale Kontrol Formundan hemen sonra Makale Metni başlamalıdır. Makale metni en az 15 sayfa ve en fazla 20 sayfa olarak YAZIM KURALLARINA uygun olarak hazırlanmalıdır.

1. KAPSAM

Gazi Üniversitesi Mühendislik-Mimarlık Fakültesi Dergisi; Mühendislik ve Mimarlık alanlarında aşağıda nitelikleri açıklanmış yazıları TÜRKÇE olarak kabul etmektedir.

Araştırma Makalesi: Orijinal bir araştırmayı bulgu ve sonuçlarıyla yansıtan yazılardır. Çalışmanın özgün ve mutlaka uluslararası bilime katkısı olmalıdır.

Tarama Makalesi: Yeterli sayıda bilimsel makaleyi tarayıp, konuyu bugünkü bilgi ve teknoloji düzeyinde özetleyen, değerlendirme yapan ve bulguları karşılaştırarak yorumlayan yazılardır.

Yazışma Adresi: “DERGİ”, Gazi Üniversitesi, Mühendislik Fakültesi, 06570 Maltepe/Ankara

2. BAŞVURU FORMLARI

Başvuru yapılan eserlerde yazarlarla ilgili bilgiler hariç, diğer tüm bölümler "Makale Hazırlama" bölümünde verilen detaylar göz önünü alınarak hazırlanmalıdır. Tablolar ve Şekiller eserin metin bölümünde bahsedildiği paragraftan sonra dergi formatına uygun olarak hazırlanmalıdır. Başvurularda iletişimde bulunulacak yazar ve diğer yazarlara ilgili iletişim bilgileri (adres, e-posta ve telefon) kapak sayfasında verilmelidir. Eser "Kapak Sayfası", "Makale Kontrol Listesi Formu ve Makale Metni", "Genişletilmiş İngilizce Özet" ve "Telif Hakkı Devir Formu" olmak üzere dört ayrı dosyadan oluşmalıdır.

Kapak Sayfası: Eserin başlığının ilk harfi büyük ve diğerleri küçük harflerle sayfaya ortalı olarak yazılmalı, başlık metne uygun, kısa ve açık olmalıdır. Başlığın altına, eserin yazar ya da yazarlarının adı - soyadı ve ORCID numaraları ile posta ve e-posta adresleri yazılmalıdır. Taslak forma, Kapak Sayfası bağlantısına tıklayarak ulaşabilirsiniz.

Makale Kontrol Listesi Formu: Eserin metin bölümünün dergi yazım kurallarına uygunluğunun kabul edildiğini gösteren formdur. Metnin önüne "Makale Kontrol Formu" doldurularak verilmelidir. Forma, Kontrol Listesi Formu bağlantısına tıklayarak ulaşabilirsiniz. Dergi formatına uygun olmayan veya kontrol listesi doldurulmamış olan başvurulan değerlendirilmeye alınmayacaktır.

Makale Metni: Eserler "Makale Hazırlama" bölümünde verilen detaylar göz önünü alınarak hazırlanmalıdır. Makale Kontrol Formundan hemen sonra Makale Metni başlamalıdır.

Genişletilmiş İngilizce Özet: Eserin daha geniş bir okur kitlesine ulaşabilmesi amacıyla zorunludur. Genişletilmiş İngilizce Özet içerisinde Grafik / tablo özeti ve eserin amacı, teorisi ve yöntemleri gibi farklı başlıkları bulunmaktadır. Bir sayfayı geçmemelidir. Grafik / tablo özeti, makalenin içeriğini kısaca özetlemektedir. Yazarlar makalede açıklanan çalışmayı açıkça temsil eden görsel ve veri sağlamalıdır. Görüntü, 96 dpi'lik normal ekran çözünürlüğü kullanılarak 6 × 14 cm (h x w) boyutunda okunabilir olmalıdır. Tablo düzenlenebilir olmalıdır. Grafik / tablo özetinde Times New Roman 9 punto yazı karakteri kullanılmalıdır. Taslak forma detayları ile birlikte, Genişletilmiş İngilizce Özet bağlantısına tıklayarak ulaşabilirsiniz.

Telif Hakkı Devir Formu: Yazıların telif hakkı devri, dergi internet sayfasında sunulan form doldurulup imzalanmak suretiyle alınır. İmzalı Telif Hakkı Devir Formu’nu göndermeyen yazarların yayınları değerlendirmeye alınmaz. Forma, Telif Hakkı Devir Formu bağlantısına tıklayarak ulaşabilirsiniz.

Her yazı, konusu ile ilgili en az iki hakeme gönderilerek şekil, içerik, özgün değer, uluslararası literatüre ve bilime/teknolojiye katkı bakımından incelettirilir. Hakem görüşlerinde belirtilen eksikler tamamlandıktan sonra, dergide yayınlanabilecek nitelikteki yazılar, son baskı formatına getirilir ve yazarlardan makalenin son halinin onayı alınır. Dergide basıldığı haliyle makale içinde bulunabilecek hataların sorumluluğu yazarlara aittir.

3. KAPAK SAYFASI

Türkçe Makale Başlığı

Makaleyi kapsayıcı ve anlaşılır bir başlık kullanılmalıdır. Başlık büyük harfle başlamalı ve diğer tüm harfleri küçük yazı karakterinde yazılmalıdır.

Örnek başlık bu şekilde olmalı

İngilizce Makale Başlığı

Türkçe Makale Başlığıyla uyumlu olmalıdır.

Yazar adları ve adres bilgileri

Yazar adlarının ve soyadlarının ilk harfleri büyük diğer tüm harfleri küçük olacak şekilde yazılmalıdır. Çalışmanın yürütülmüş olduğu yer yazar isimlerinden sonra gelmelidir. Yazarı ve çalışmanın yürütüldüğü yeri ilişkilendirebilmek amacıyla yazarın soyadından sonra ve çalışmanın yürütülmüş olduğu yerden önce üstsimge ile numaralandırılmalıdır (1, 2, 3 vb.). Sorumlu yazar, soyadından sonra " \* " simgesi ile belirtilmelidir. Adres bilgileri içerisinde çalışmanın yürütüldüğü yer, şehir, posta kodu ve ülke adı yer almalıdır. Adres bilgilerinden sonraki satıra her bir yazarın e-posta adresi yazar isimlerinin sırasına uygun olarak verilmelidir. Başvuru esnasında yazar isimleri ayrı bir dosya olarak yüklenen Kapak Sayfası hazırlanmalı ve on-line olarak dergimizin web sayfasına ayrı bir dosya olarak yüklenmelidir. İlk başvuru esnasında yazarları sadece dergi editörlerimiz görebilecektir.

4. MAKALE METNİ

Makalelerin Microsoft Office Word 2010 ve üzeri bir kelime işlemci ile hazırlanması gerekmektedir. Makale tek sütun halinde mümkün olduğunca yalın olarak, 2,5 cm kenar boşlukları kullanılarak A4 sayfasında oluşturulmalıdır. Makale düzenlenirken sayfa düzeninin değiştirilmemesi gerekmektedir. Satır aralığı seçeneğinden metnin satır aralıkları 1,5 olarak ayarlanmalı, paragraflar arasında bir satır boşluk bırakılmalı ve paragraflar öncesi veya sonrasında otomatik aralık bırakılmamalı ve bu ayar sıfır olarak ayarlanmalıdır. Sayfa geçişlerinde bölüm sonları eklenmemeli ve tüm Makale tek bir bölümden oluşmalıdır. Makalenin Türkçe metin bölümü Times New Roman 9 punto Yazı Tipi karakterinde yazılmalıdır. Tüm başlıkların İngilizceleri parantez içerisinde Times New Roman 8 punto Kalın Yazı Tipi karakterinde yazılmalıdır. Bölüm sonu ya da sayfa sonu verilmemelidir. Makale metni 20 sayfayı geçmemelidir.

Tablolar ve Şekiller Dergimizin istemiş olduğu formata uygun olarak hazırlanmadır. Şekillerin ve Tabloların hazırlanmasıyla ilgi ayrıntılı bilgiler aşağıda belirtilmiştir (ŞEKİLLER İÇİN FORMAT-TABLOLAR İÇİN FORMAT başlıklarına bknz). Şekillerin ve Tabloların hem Türkçe hem de İngilizce isimleri yazılmalıdır.

Hazırlanan makaledeki muhtemel hataların önüne geçebilmek amacıyla Microsoft Office Word'un Yazım ve Dilbilgisi bölümünden yazım hatalarının kontrol edilmesi ve düzeltilmesi gerekmektedir.

Başvurular yapılmadan önce Makale Kontrol Formunun doldurulması gerekmektedir. Dergi formatına uygun olmayan veya kontrol formu doldurulmamış olan başvurular değerlendirilmeye alınmayacaktır. Kontrol formu makalenin ilk sayfası olarak verilmelidir.

Makale, farklı ana başlıklarla bölümlere ayrılmalı ve her bölüm başlığı numaralandırılmalıdır. Bölüm adlandırılmaları Kalın Yazı Tipine dönüştürülmelidir. Numaralandırma işlemleri ana bölümler için 1.'den başlamalı ve tüm ana başlıklar (Özet, Teşekkür ve Kaynaklar hariç) 2., 3., ... olarak devam etmelidir. İkincil başlıklar ana bölüm numaralandırmasına uygun olarak 1.1., 1.2., 1.3., ... şeklinde devam etmelidir. İkinci başlıkların kelimelerini ilk harfleri büyük harfle başlamalıdır. Üçüncü başlıklar ikinci başlıklara uygun olarak 1.1.1., 1.1.2., 1.1.3., ... şeklinde devam etmelidir. Üçüncü başlıkların sadece ilk kelimenin ilk harfi büyük olarak verilmelidir. Dördüncü başlıklar altı çizili olarak verilmelidir. Eserde kullanılan bütün başlıkların, alt başlıkların, tablo ve şekil isimlerinin altına (tek satıra sığarsa yanına) parantez içerisinde Yazı Tipi Boyutu 8 punto olarak İngilizce karşılıkları yazılmalıdır.

Örnek MAKALE FORMATI / Makale Hazırlama aşağıda verilmiştir.

MAKALE BAŞLIK SAYFASI

1. Giriş (Introduction)

2. Deneysel Metot (Experimental Method) / Teorik Metod (Theoretical Method)

2.1 Malzemeler ve Hazırlama Teknikleri (Materials and Preparation Techniques)

2.1.1. Malzemelerin karakterizasyonu (Characterizatiion of materials)

3. Sonuçlar ve Tartışmalar (Results and Discussions)

4. Simgeler (Symbols)

5. Sonuçlar (Conclusions)

Teşekkür (Acknowledgement)

Kaynaklar ( References)

Ekler (Appendices)

MAKALE BAŞLIK SAYFASI VE FORMATI

Makale Başlık Sayfası aşağıdaki şekilde hazırlanarak makalenin GİRİŞ kısmından önce verilmelidir.

Türkçe Makale Başlığı

Makaleyi kapsayıcı ve anlaşılır bir başlık kullanılmalıdır. Başlığın baş harfi büyük kalan harfleri küçük yazı karakterinde yazılmalı Times New Roman ve 14 Punto olmalıdır.

Öne Çıkanlar

Çalışmanın öne çıkan üç önemli özelliği bir kaç kelime ile yazılmalıdır.

Örnek olarak;

Gürbüz elektromekanik kanat tahrik sistemi tasarımı
Değişken kayma yüzeyli kayan kipli denetim
Sabit kayma yüzeyli kayan kipli denetim

Türkçe Öz

Çalışmanın amacını, temel ve önemli sonuçlarını içermelidir. Özet kısa ve öz olup 200 kelimeyi geçmemelidir. Times New Roman ve 9 Punto olmalıdır.

Anahtar Kelimeler

Özetten hemen sonra gelmelidir. En fazla 5 anahtar kelime verilmelidir. Anahtar Kelimeler konuyu açıklayıcı kelimelerden seçilmelidir. Her bir anahtar kelime "," ile ayrılmalıdır. Sadece ilk anahtar sözcüğün ilk harfi büyük harfle yazılmalı, diğer anahtar kelimelerin hepsi küçük harfle verilmelidir. Genelde kısaltma olarak verilen terimlerin hepsi büyük harfle verilebilir. Anahtar kelimeler cümle içermemelidir. Times New Roman ve 9 Punto olmalıdır.

İngilizce Makale Başlığı

Anahtar kelimelerden sonra verilmelidir. Türkçe Makale Başlığıyla uyumlu olmalıdır. Times New Roman ve 14 Punto olmalıdır.

Highlights

Çalışmanın öne çıkan üç önemli özelliği yazılmalıdır. Türkçe öne çıkanlar ile uyumlu olmalıdır. Times New Roman ve 9 Punto olmalıdır.

Abstract

Özette verilen metnin İngilizceye çevrilmesiyle oluşturulmalıdır. Ondalıklı sayılar kullanılıyorsa bu sayıların Türkçe Özette "," İngilizce özette "." olmasına dikkat edilmelidir. Times New Roman ve 9 Punto olmalıdır.

Key Words

İngilizce özetten sonra verilmelidir. Türkçe anahtar kelimelerle uyumlu olmalıdır. Times New Roman ve 9 Punto olmalıdır.

1. Giriş (Introduction)

Yürütülmüş olan çalışmanın amacını ve çalışmanın arka planını oluşturan yeterli bir literatür bilgisini içermelidir. Detaylı bir literatür özeti ve sonuçları yerine çalışma konusunu açıklayan bilgileri içermelidir.

Makalede Metin içi atıf verilirken Yazar adı verilecekse referans verme işlemi hemen yazar adından sonra (Arbağ vd. [1]), yazar adı verilmeden referans verilecek ise cümlenin sonuna (....... elde edilmiştir [2, 3]) referans verilmelidir.

Kaynaklar toplu olarak ve aralıklı verilmemelidir (örnek [1-5] veya [1, 2, 3, 5, 8] toplu atıf uygun değildir). Toplu atıf en fazla 4 adet verilebilir, örneğin [1-4] gibi. Her kaynağın çalışmaya katkısı irdelenmeli ve metin içerisinde atıf aritmetik sıraya göre verilmelidir. Ayrıca Kaynaklara köprü verilmemelidir.

2. Deneysel Metot (Experimental Method) / Teorik Metod (Theoretical Method)

Yürütülmüş olan çalışma deneysel bir çalışma ise deney prosedürü/metodu anlaşılır bir şekilde açıklanmalıdır. Teorik bir çalışma yürütülmüşse teorik metodu detaylı bir şekilde verilmelidir. Yapılan çalışmada kullanılan metot daha önce yayınlanmış bir metot ise diğer çalışmaya atıf yapılarak bu çalışmanın diğer çalışmadan farklı belirtilmelidir.

3.  Sonuçlar ve Tartışmalar (Results and Discussions)

Elde edilen verilen açık ve öz bir şekilde verilmelidir. Elde edilen tüm veriler literatür ile karşılaştırılmalıdır.

4.Simgeler (Symbols)

Makalede kullanılan simgeler açıklamalarıyla birlikte alfabetik sıraya uygun olarak düzenli bir şekilde verilmelidir. Kullanılan diğer simgeler alfabetik sıralamadan sonra gelebilir. Gerektiğinde “Yunan Harfleri”, “Alt İndis” gibi alt başlıklar kullanılabilir.

5. Sonuçlar (Conclusions)

Çalışmanın elde edilen ana sonuçları kısa ve öz bir şekilde verilmelidir.

Teşekkür (Acknowledgement)

Makalenin sonunda kaynaklar bölümünden önce verilebilir.

Kaynaklar (References)

Makalenin metin bölümünde verilen tüm referanslar Kaynaklar bölümünde dergi formatına uygun olarak verilmelidir. Dergi Kaynak verme formatı aşağıda detaylı olarak verilmiştir.

Ekler (Appendices)

Makalede tek bir ek varsa EK A/(Appendix A) birden fazla ekler varsa EK A (Appendix A), EK B (Appendix B) ve EK C (Appendix C) vb. olarak adlandırılmalıdır. Ekler içerisindeki denklem numaralandırmaları A1, A2, A3 vb. olarak, Tablo ve Şekil numaralandırmaları Tablo A1, Tablo A2, Şekil A1, Şekil A2 vb. olarak adlandırılmalıdır.

EŞİTLİK FORMATI VE NUMARALANDIRMALARI

Makalede Eşitlik verilecek ise aşağıda belirtilen formatta olmalıdır.

1-Eşitlikler 8,5 cm sütun genişliğine sığmalıdır.

2-Eşitliklerin metin içi atıfları Eş. 1, Eş. 2.... şeklinde verilmelidir. Eşitlik numaralandırmaları ise formül kutusunun dışında (1), (2), (3) ... şeklinde text olarak yazılmalıdır.

3-Eşitliklerin puntosu makale metninden büyük olmamalıdır. Eşitliklerin puntosu ve numaraları Times 9 olacak şekilde ayarlanmalıdır.

4-Reaksiyonlar eşitlik olarak verilmemelidir ve numaralandırmaları (R1), (R2), (R3) ... olarak yapılmalıdır.

Birimler

Metin, şekil ve tablo içerisinde SI birim sistemi kullanılmalıdır. Örneğin "dakika" yerine "min", "saat" yerine "h" birimleri kullanılmalıdır.

Dipnotlar

Dipnotlardan olabildiğince kaçınılmalı, ancak çok gerekli ise, kullanıldığı sayfanın en altına çizgi ile ayrılarak yazılmalıdır.

ŞEKİLLER İÇİN FORMAT:

1-Tablo içermeyen bütün görüntüler (fotoğraf, çizim, diyagram, grafik, harita vs.) şekil olarak isimlendirilmelidir. Her şekil metin içinde geçişlerine göre numaralandırılmalı, bütün resimler eserin metin bölümünde ilgili paragraftan hemen sonra verilmelidir. Şekillerin her birinin metin içerisinde bahsedildiğinden emin olunmalıdır. Şekillerin hem Türkçe hem de İngilizce isimleri yazılmalıdır. Şekil başlıkları şeklin altına konulmalıdır. Şekillerin Türkçe başlıklarından sonra İngilizce başlıkları parantez içerisinde 8 punto olarak verilmelidir. Şekil başlıkları şeklin altına konulmalıdır. Şekillerin Türkçe başlıklarından sonra İngilizce başlıkları parantez içerisinde 8 punto olarak verilmelidir. Şekillere köprü verilmemelidir.

2-Makaleye eklenecek şekiller (fotoğraf, çizim, diyagram, grafik, harita vs.) mutlaka yüksek çözünürlükte (300dpi veya üstü) olmalıdır. Kabul edilen görüntü formatları; .jpeg, .png, tiff, .bmp, .eps, wmf, .emf veya pdf’dir. Dosya boyutları 1 Mb’tı geçmemelidir. Boyutlandırma işlemi orijinal verinin olduğu yerde yapılmalıdır, örneğin boyutlandırılacak olan şekil bir grafikse boyutlandırma işlemini önce Excel sayfasından yapıldıktan sonra grafiği Word belgesine şekil olarak yapıştırılması, grafiğin daha düzgün bir görünümde elde edilmesini sağlamaktadır.

Grafik, Word belgesine eklendikten sonra eksen başlıkları, şekil etiketlendirmeleri ve açıklamaları (metin kutusu, oklar, üste resim vb. şekilde) yapılmamalıdır. Grafik, Word belgesine tek bir öge halinde eklenmelidir. Ayrıca Şekiller Tablo vb. içine eklenmeden tek öge resim olarak verilmelidir.

Şekiller üzerine metin kutusu ile isimlendirme yapılmamalıdır. Şekillerde asla el yazısı kullanılmamalıdır. Eğer metin kutusu kullanılması zorunlu ise metin kutusu yerleştirildikten sonra şekil olarak yeniden oluşturulmalıdır. Ayrıca a b c d….vs. gibi adlandırmalar yapılacak ise yapılan isimlendirmeler tek öge resme dahil olmalıdır.

Grafik ve şekillerde siyah beyaz olanlarda açık gri yazı olmamalı, renklilerde ise açık renkli yazı olmamalıdır. Renkli fotoğraflar kabul edilebilir ancak grafiklerin siyah-beyaz baskıda belirgin olabilmesi için uygun simgelerin kullanılmasına özen gösterilmelidir.

3-Küçük şekiller 8,5 cm genişliğinde olmalı, büyük şekiller ise 12 cm - 15 cm genişlik aralığında olabilir.

4-ŞEKİLLERİN ÜZERİNDE KULLANILAN YAZILARIN FORMATI (metin, rakam, sayı, vb.):

-Şekillerin üzerinde kullanılan yazıların Yazı karakteri ve puntosu Times New Roman 10 punto olmalıdır (Şekiller üzerindeki yazıların puntosu olabildiğince makale metni ile aynı gözükmelidir).

-Şekillerin üzerindeki yazıların yazı tipi rengi SİYAH seçilmelidir (Şekiller üzerindeki yazılarda BOLD YAZI TİPİ KULLANILMAMALIDIR) Şekil üzerindeki yazılar net Silik gri, açık gri yazı kullanılmamalıdır.

-Şekiller üzerindeki yazılar bulanık, basık vb. olmamalıdır. Çözünürlüğü yüksek, net ve okunur resimler verilmelidir.

-Şekillerin üzerinde kullanılan Yazılar büyük harf ile yazılmamalıdır.

5-Şekiller üzerindeki yazılar TÜRKÇE olmalıdır.

6-Şekillerde Kenarlık Çizgisi kullanılmamalıdır. Arka fon / dolgu kullanmaktan kaçınılmalıdır.

7-Grafik ve şekillerde siyah beyaz olanlarda açık gri yazı olmamalı, renklilerde ise açık renkli yazı olmamalıdır. Renkli fotoğraflar kabul edilebilir ancak grafiklerin siyah-beyaz baskıda belirgin olabilmesi için uygun simgelerin kullanılmasına özen gösterilmelidir

Formata uygun örnek resimler için FORMATA UYGUN ÖRNEK ŞEKİL RESİMLERİ bağlantısını tıklayınız.

TABLOLAR İÇİN FORMAT:

1-Her bir tablo metin içinde geçişlerine göre numaralandırılmalı, bütün tablolar eserin metin bölümünde ilgili paragraftan hemen sonra verilmelidir. Tabloların her birinin atıfı yapılarak metin içerisinde bahsedildiğinden emin olunmalıdır. Tabloların hem Türkçe hem de İngilizce isimleri yazılmalıdır. Tablo başlıkları tablonun üstüne konulmalıdır. Tabloların Türkçe başlıklarından sonra İngilizce başlıkları parantez içerisinde 8 punto olarak verilmelidir. Ayrıca Tablolara köprü verilmemelidir.

2-Küçük tablo genişlikleri 8,5 cm olmalıdır. Büyük tabloların genişliği ise ya 12 cm ya da 15 cm olmalıdır. Ancak değerlerin sığmaması durumunda tablo genişliği en fazla 16 cm olarak da verilebilir.

3-Tablolarda bold yazı karakteri olmamalıdır. Bold yazı karakteri ile belirtilmesi gereken değerler italik verilmelidir.

4-Tablolarda kullanılan yazı karakteri Times 9 puntodur. Ancak sığmayan durumlarda en az 8 punto yazı karakteri de kullanılabilir.

5-Büyük tablolar tek sayfaya sığmalıdır.

6-Tablolarda dolgu/arka fon kullanılmamalıdır.

7-Tablolar resim olarak verilmemelidir.

ÖRNEK TABLO

Tablo 1. Kompozit değerler (Composite values)

Kompozit Statik sürtünme Dinamik sürtünme
GF 0,100 0,673
D 0,254 0,728
AS 0,287 0,801

KAYNAKLAR

1-Metin İçerisinde Atıflar: Metin içerisinde gerekli referansların verilmesi aynı şekilde yapılan atıfların KAYNAKLAR içerisinde dergi formatına uygun olarak verilmesi gerekmektedir. Eğer Giriş başlığı içerisinde bir atıfın yapılması gerekiyorsa, referans açık bir şekilde verilmelidir. Metinde parantez içerisindeki [1], [3], [5] vb. rakamlarla numaralandırılmalı ve metin sonunda da (kaynaklar) eser içinde veriliş sırasına göre yazılmalıdır. Yazar adı verilecekse referans verme işlemi hemen yazar adından sonra (Arbağ vd. [5]), yazar adı verilmeden referans verilecek ise cümlenin sonuna (....... elde edilmiştir [4, 6]) referans verilmelidir.

Dergimizde yayımlanmış makalelere yapılan atıfların İngilizce adlarının kullanılması ve dergi adımızın "Journal of the Faculty of Engineering and Architecture of Gazi University" olarak açık şekilde yazılması gerekmektedir.

Ayrıca makalede verilen referans listesinin en az %30'u güncel (son 5 yılda yayımlanmış) referanslardan oluşmalıdır.

2-Kaynaklar Listesi: Kaynaklar listesi metin içerisinden kullanılma sırasına uygun olarak numaralandırılmalıdır. Dergi başlıkları ise aşağıdaki WEB sayfasında verildiği gibi kısaltılarak verilmelidir.

http://woodward.library.ubc.ca/research-help/journal-abbreviations/

Kaynakların yazılışı için numaralandırılmış örnekler aşağıda verilmiştir:

Makale yayınlanmış ise doi numarası verilmemelidir.

Kaynak bir makale ise: Yazarın soyadı, adının baş harfi, Makalenin Tam Başlığı, Derginin adı (varsa uluslararası kısaltmaları), Cilt no (Sayı no), makalenin başlangıç ve bitiş sayfa no, yıl.

1.  Uslan İ., Sarıtaş S., Davies T.J., Effects of Variables on the size and characteristics of gas atomized aluminium powders, Powder Metallurgy, 42 (2), 157-163, 1999.

Kaynak bir kitap ise: Yazarın soyadı, adının baş harfi, Kitabın Adı, Cilt no, varsa editörü, yayınevinin adı, yayın no, yayınlandığı yer, yıl.

2.  Ostwald P.F., Munoz J., Manufacturing Processes and Materials, John Wiley & Sons, New York, A.B.D., 1997.

Kaynak kitaptan bir bölüm ise: Bölüm yazarının soyadı, adının baş harfi., Bölümün Adı, Bölümün Alındığı Kitabın Adı, Cilt no, varsa editörü, yayınevinin adı, yayınlandığı yer, bölümün başlangıç ve bitiş sayfa no, yıl.

3. Sarıtaş S., Davies T.J., Reduction of Oxide Inclusions During Pre-Forging Heat Treatments, Powder Metallurgy for Full Density Products, New Perspectives in Powder Metallurgy, Cilt 8, Editör: Kulkarni K.M., Metal Powder Industries Federation, Princeton, NJ, A.B.D, 417-430, 1987.

Kaynak basılmış tez ise: Yazarın soyadı adının baş harfi., Tezin adı, cinsi (master, doktora), sunulduğu üniversite, enstitü, yayınlandığı yer, yıl.

4. Uslan İ., Gaz atomize aluminyum tozlarının özelliklerine üretim değişkenlerinin etkisinin araştırılması, Doktora Tezi, Gazi Üniversitesi, Fen Bilimleri Enstitüsü, Ankara, 1999.

Kaynak kongreden alınmış bir tebliğ ise: Yazarın soyadı, adının baş harfi., Tebliğin adı, Kongrenin Adı, yapıldığı yer, tebliğin başlangıç ve bitiş sayfa no, kongrenin tarihi.

5. Sarıtaş S., Karataş Ç., TEK İçin Özel Hazırlanmış Farklı Boyutlardaki Paslanmaz Çelik Tozları ile Polipropilen Esaslı Bağlayıcı Karışımların Reolojik Özellikleri, Uluslararası Katılımlı 2. Ulusal Toz Metalurjisi Konferansı, Ankara-Türkiye, 709-715, 15-17 Eylül, 1999.

Kaynak web sayfasında alınmış ise: Yazar veya sorumlu kurum. Atıf yapılan öğrenin başlığı. web sayfasının adı. URL. Yayın tarihi. Güncellenme tarihi. Erişim tarihi.

6. World Health Organization. Saving the future generation in Darfur. http://www.who.int/features/2007/ child_health/en/index.html. Yayın tarihi Temmuz 7, 2007. Erişim tarihi Kasım 11, 2009.

Gönderi kontrol listesi
Başvuru sürecinde yazarlar gönderilerinin aşağıdaki listede bulunan tüm maddelere uygunluğunu kontrol etmelidirler, bu rehbere uymayan başvurular yazarlara geri gönderilecektir.

- Gönderilecek makale daha önceden yayınlanmamış ve/veya yayımlanmak üzere herhangi bir dergiye sunulmamıştır (Yazar Rehberi'nde detaylı açıklama verilmiştir).
- Makale Microsoft Office Word 2010 ve üzeri bir kelime işlemci ile hazırlandı.
- Makale A4 sayfasında, kenar boşlukları, üstbilgi ve altbilgi boşlukları ve satır aralığı dergi formatına uygun olarak ayarlandı.
- Ana başlıklar ve alt başlıklar İngilizceleriyle birlikte dergi formatına uygun olarak düzenlendi.
- Tablolar dergi formatına uygun olarak hazırlandı, metin içerisinde bahsedildi, eserin metin bölümüne yerleştirildi.
- Şekiller dergi formatına uygun olarak hazırlandı, metin içerisinde bahsedildi, eserin metin bölümüne yerleştirildi.
- Eşitlik ve Reaksiyon numaralandırmaları sıralı olarak dergi formatına uygun olarak verildi.
- Orijinal şekiller bütünüyle yazım kurallarına uygun hazırlandı.
- Şekil boyutları formata uygun olacak biçimde düzenlendi.
- Metin içinde şekiller ardışık numaralandı.
- Kaynaklar yazım kurallarına uygun yazıldı.
- Kaynaklar metin içinde ardışık sıralandı.
- Kaynaklar metin sonunda, metin içinde verildiği sırada listelendi.

- Türkçe Makale Başlığı/Öne çıkanlar/Özet/Anahtar kelimeler/Bölüm Başlıkları/Tablo ve Şekil adlandırmaları ile İngilizce Makale Başlığı/Öne çıkanlar/Özet/Anahtar kelimeler/Bölüm Başlıkları/Tablo ve Şekil adlandırmalarının birbirleri aynı olduğu kontrol edildi.
- Birden fazla yazarlı makalelerde, 3. Adımda, makalenin tüm yazarlarını, makaledeki sıraya göre YAZAR EKLE seçeneğini kullanarak sisteme eklemeyi unutmayız.
  Eserin başlığını, yazarların isimlerini ve iletişim bilgilerini içeren "Kapak Sayfası" ayrı sayfa olarak oluşturuldu.

- Telif Hakkı Devir Formu imzalandı ve gönderildi.

- Muhtemel yazım hataları kelime işlemcinin "Yazım ve Dilbilgisi" denetimi ile kontrol edildi.
- "Editöre Not" alanına makalenin özgün yönünü ve makalenin bilime somut katkısını yazınız.

* Aksi taktirde makaleniz değerlendirmeye alınmaksızın iade edilecektir.

---
